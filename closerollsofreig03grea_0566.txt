554

1237.
[m aa]

CLOSE ROLLS.

 

 

Rex dilecto et fideli suo Rogero de Leburn‘, salutem. Sciatis
quod assignavimus vos una cum dilectis et fidelibus iij. talibus ad
tricesimam nostram assidendam et colligendam in comitatu tali in
forma plenius contenta in litteris nostris patentibus quas vobis et
sociis vestris transmittimus directas omnibus de comitatu predicto
quod ad hoc vobis intendentes sint et respondentes. Et ideo vobis
mandamus rogantes in fide qua nobis tenemini quatinus una cum
predictis fidelibus nostris conveniatis apud talem locum in crastino
Exaltationis Sancte Crucis ad iter vestrum inchoandum et de die in
diem continuandum donec illud perfeceritis, ita diligenter et fideliter
negocio predicto intendentes quod diligenciam vestram merito
debeamus commendare, scituri quod vos et socios vestros de denariis
predictis ad iter illud perficiendum taliter respiciemus quod inde non
eritis gravati. Injunximus etiam vicecomiti nostro Kancie quod
predictis die et loco vobis occurrat ad auxilium vobis impendendum
et faciendum quod ei dixeritis ex parte nostra de negocio predicto.
Predictam autem pecuniam ita collectam cum tailliis et rotulis
ejusdem sub seris et sigillis vestris, in prioratu Sancte Trinitatis
Cantuarie salvo responatis‚ donec aliud a nobis inde habueritis
mandatum. Teste rege apud Wudestok’, x. die Julii. ’

Eodem modo mandatum est singulis personis de singulis
comitatibus ad predictam tricesimam colligendam assignatis, diversis
tamen locis et temporibus secundum quod supra videri poterit.

Rex dilecto fratri et fideli suo L. principi de Abberfraw
et domino de Snawdon’‚ salutem. Noveritis quod occasione
quorundam negociorum nostrorum que habemus expedienda versus
dilectum fratrem et fidelem nostrum A. regem Scottie, apud
Eboracum in instanti festo Exaltationis Sancte Crucis ubi dominus
legatus intererit colloquio inter nos et ipsum regem ibidem celebrando
prorogavimus diem colloquii inter nos et vos usque in quindecim
dies a festo Sancti Michaelis proximo instanti apud Wygorniam. Et
quia non est necesse quod dilectum nepotem nostrum David‘‚ filium
vestrum, et ceteros Walenses cum eo venturos mittatis usque
Salopbr’ in octabis Assumptionis Beate Marie in occursum magnatum
nostrorum qui eos inde conducturi sunt ad nos usque Wygorniam‚
sicut alias vobis mandavimus, hoc vobis duximus significandum
rogantes quatinus molestum non habeatis set ipsum nepotem nostrum,
filium vestrum, et quos volueritis alios de consilio vestro mittatis
usque Salopsbir'‚ in octabis Sancti Michaelis in occursum magnatum
nostrorum qui tunc illuc venturi sunt ad ipsos ad nos usque
Wygorniam conducendos, ubi erimus ab ipso festo Sancti Michaelis
in xv. dies, Domino concedente. Teste rege apud Keniton', v. die

Augusti.

Et mandatum est dominis Coventrensi et Herefordensi episcopis,
W. comiti Aubem,’ Henrico de Aldithleg‚' et Waltero de Chfford' quod
non est necesse quod predicto David' occurrant 'apud Salopiam
in octabis Assumptionis Beate Mai-ie, set ei occurrant, videlicet
in octabis Sancti Michaelis, ad eundem conducendum ad regem usque

