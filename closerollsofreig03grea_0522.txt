510

1236.

[m. 2211]

CLOSE ROLLS.

 

 

 

suis comitibus, baronibus, militibus et liberis hominibus in Hybernia
constitutis ad quos presentes littere pervenerint, salutem. Cum propter
maritagium dilecte sororis nostre Isabelle quam maritavimus domino
Imperatori, sicut satis audistis, non solum eidem Imperatori set et
domino Pape et aliis propter diversa regni nostri negotia in magna
teneamur summa pecunie et ultra modum debitis oneremur adhuc,
licet fideles nostri de regno nostro Aug-lie ad hoc efficax nobis
auxilium impenderint, universitatem vestram rogandam duximus cum
affectu quatinus cum speremus de liberalitate vestra quod in urgenti
necessitate nostra consimilem gratiam nobis facere debeatis, nec facile
sit nobis sine amminiculo vestro a tam gravium onere debitorum
liberari, juxta fiduciam quam de vobis reportamus ita liberaliter et
efficaciter nos juvare velitis ad liberationem nostram predictam cum per
justiciarium nostrum Hybernie fueritis inde ex parte nostra requisiti,
quod non solum ex impenso nobis auxilio possitis ab aliis merito
commendari set exinde debitores nos constituatis ad perpetuas
gratiarum actiones.

Rex omnibus probis hominibus suis de civitatibus, burgis et
dominicis suis in Hybemia, salutem. Sciatis quod dedimus in
mandatis dilecto et fideli nostro M. filio Geroldi, justiciario nostro
Hybernie, quod pro diversis debitis nostris quibus sumus plurimum
onerati acquietandis tallagium super vos assideri faciat ad opus
nostruin, sicut civitates, burgo& et dominica nostra in regno nostro
talliari fecimus. Et ideo vobis mandamus quod eidem justiciario
nostro ad hoc intendentes sitis et respondentes. In cujus rei
testimonium etc.

Rex dilecto et fideli suo Waltero de Lascy, salutem. Cum ad
presens necesse habeamus quod in urgenti necessitate nostra
quam dilectus et fidelis noster M. filius Geroldi, justiciarius noster
Hybernie, vobis plenius ostendet nobis subveniatis, fidelitatem vestram
rogamus attentius quatinus in petitione nostra, de qua tam litteris
nostris patentibus vobis et aliis fidelibus nostris inde directis quam
ore ipsius justiciarii nostri certificari poteritis, ita nos benigne velitis
exaudire quod ex eo appareat quam sincere nos dilexeritis et ad
perpetuas vobis teneamur gratiarum actiones.

Eodem inodo scribitur singulis baronibus de Hybernia.

Rex justiciario suo Hybernie, salutem. Laudabile obsequium
vestrum plenius attendentes quod evidentia facti multipliciter declarat
copiosas inde vobis exsolvimus gratiarum actiones, inter cetera
fidelitatis ’vestre obsequia vos habentes commendatos de diligentia
quam estate preterita jam laborastis circa negotia nostra in partibus
Connac’ expedienda et de thesauro nostro quem nuper nobis
transmisistis. Et cum relacione venerabilis patris L. Dublinensis
archiepiscopi, et ceterorum fide dignorum nobis innotuerit quod
plurimum expediet tranquillitati terre nostre predicte Connac' quod
preter tria castra que ibidem firmari fecistis adhuc in estate futura
duo ibidem firmentur: fidelitati vestre significamus quod bene placet

