1235.
[m. isa]

19 HENRY III. 167

 

 

 

regni nostri omnia, benedictus Deus, prospera sunt et jocunda;
plurimumque desideramus quod de statu terre nostre Hibernie‚ simul
et de vestro, similia frequenter audiamus. Grates quidem fidelitati
vestre referentes de eo quod nos premunire voluistis quod sunt
quidam qui procuraverunt legatum destinari in Hiberniam, vobis
significamus quod, antequam litteras vestras inde recepissemus, idem
audivimus et ad curiam Romanam transmisimus ad impediendum ne
preter voluntatem nostram legatus aliquis illuc accedat. Quia vero
plures ad nos pervenerunt querele ab hiis pro quibus litteras nostras
vobis direximus, quod inutiliter eas optinuerunt eo quod minus proni
estis, immo ultra modum difficiles, in executione mandatorum
nostrorum; vobis mandamus quod in fide qua nobis tenemini, cum
contigerit nos pro nobis ipsis seu pro alio quocumque vobis litteras
nostras dirigere, ipsas benigne recipere et ea qua decet devotione
exequi curetis, quod per dilationem executionis credi non possit quod
debitam nobis non exhibeatis reverentiam set potius ex devotione
vestra debeatis merito commendarL Teste me ipso apud
Westmonasterium, xxiij. die Februarii.

Rex dilecte sorori sue J. regine Scocie salutem. Certam de
sinceritate dilectionis vestre gerentes fiduciam, quod successus nostros
a vestris non reputatis alienos et quod de honore dilecte sororis
nostre et vestre Isabelle tamquam de vestro gaudebitis3 significandum
vobis duximus quod, cum nobilis vir Fredericus imperator Romanorum
nuper nuntios suos ad nos in Angliam destinasset pro predicta sorore
nostra petenda in uxorem, ea tenus processum est in negotio quod
de consilio magnatum nostrorum ipsam sororem nostram eidem
imperatori concessimus in uxorem, et ipsa soror nostra de voluntate
nostra in presentia eorundem magnatum nostrorum per verba de
presenti consensit in ipsum imperatorem per Petrum de Vinea,
nuntium ipsius imperatoris ad hoc specialiter destinatum cum
potestate consentiendi in ipsam sororem nostram nomine ipsius
imperatoris; qui quidem Petrus in ipsam consensit et in anima
ipsius imperatoris juravit quod idem imperator eam ducet in uxorem3
venturique sunt in proximo alii nuntii sollempnes in Angham,
videlicet, archiepiscopus Coloniensis‚ dux Lotharingie et dux Lemburg’
et alii cum ipsis, qui ipsam sororem nostram ea qua decet honestate
et sollempnitate ad Imperium adducent. Et super hiis vos duximus
certificandas, quia scivimus vos inde gavisuras. Teste ut supra.

Idem significatum est:—
regi Scocie‚ Lewelino‚
L. Dublinensi archiepiscopo, justiciario Hibernie.

Cantabriqia.-Johannes de Berner’ attornavit Willelmum0 de
Leyham versus Alexandrum fabrum et Matillidem uxorem ejus de
tribus partibus unius virgate terre cum pertinentiis in Nostrefeld'.

 

* Substituted for ‘ Walterum.⁷

