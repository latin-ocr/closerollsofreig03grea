1235.
[m.17d.]

19 HENRY III. 169

 

 

Sanctissimo patri in Christo et domino reverentissimo G. Dei gratia
summo pontifici H. eadem gratia etc. salutem et debitam ac devotam
in omnibus reverentiam. Ut sanctitati vestre plenius innotescat
qualiter erga nos se gessit P. comes Britannie, vestre significamus
paternitati quod, cum dilectum fratrem nostrum R. comitem Cornubie
et Pictavie transmisissemus ad partes Wasconie pro defensione partium
illarum, habito inter ipsum comitem Britannie et predictum fratrem
nostrum colloquio, nobis significavit quod paratus erat ad servitium
nostrum venire et homagium nobis facere de terra sua Britannie et
ipsam de nobis in capite tenere. Nobis igitur id mediocriter adhuc
ferentibus, per transmissum ad nos fidelem nostrum S. de Malo
Leone, tunc superstitem, et demum per dilectum et fidelem nostrum
Philippum de Albiniaco nos instanter super eodem sollicitavit.
Cum igitur monitis suis adquiescentes excercitum totius regni nostri
convocassemus apud Portesm’, habentes in proposito transfretare in
Britanniam ad jura hereditaria nostra perquirenda in partibus trans-
marinis, memoratus comes in eodem tempore ibi applicans coram
universis magnatibus terre nostre homagium nobis fecit de terra sua
Britannie et sacramentum de fideli servitio nobis prestitit, et tunc
honorem de Richemund, in quo jus vendicabat, ei reddidimus et
plura alia feoda et terras ei dedimus non modicas. Revertente
autem eodem comite ad partes suas et nobis per consilium suum
tunc in terra nostra remanentibus, cum in estate sequenti congre-
gasset rex Francie universum posse suum ad invadendum terram
predicti comitis, cum totis viribus nostris in succursum ejus ad suum
mandatum transfretavimus in Britanniam non sine gravi dispendio
corporis nostri et jactura irreparabili magnatum et aliorum hominum
nostrorum quos ibidem perdidimus. Cum ergo per adventum
nostrum ab incursibus predicti regis Francie defensus extitisset et
securus et, ipso rege sine optentu propositi sui ad partes suas
revertente, vellemus similiter ad terram nostram redire de consilio suo,
convenit inter nos et memoratum comitem Britannie quod ad tenendum
ei milites et servientes quandam summam peccunie daremus eidem per
annum tempore guerre, et aliam summam peccunie si contingeret inter
ipsum regem Francie et nos tunc treugas iniri, sicut factum est3 quod
quidem sine omni defectu ei plene perfecimus. Novissime vero cum,
instante fine treuge inter ipsum regem et nos, requisiti essemus ab
ipso comite de militibus et servientibus mittendis in succursum suum
et ad castrum nostrum Sancti Jacobi super Beveronam, quod fuit
in manu sua de ballio nostro, muniendum, et pro quo nobis
reddendo, cum venissemus in Britanniam, ei dederamus duo milia
marcarum, gratanter annuimus ejus petitioni, destinantes ad eum
dilectum et fidelem nostrum Amauricum de Sancto Amando, senes-
callum nostrum, cum numero militum et servientum quem ipse comes
petierat; quos, postquam ad placitum suum retinuerat, ad nos
remittens sub simulatione parcendi sumptibus nostris, nuntiavit nobis
nobis quod castrum predictum salvo custodiret ad opus nostrum.
Insuper ad mandatum ejus nobilem virum H. de Trublevill’,
senescallum nostrum wasconie, cum multitudine armatorum ad eum

² 2

